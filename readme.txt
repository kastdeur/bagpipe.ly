ATT SKRIVA SÄCKPIPEMUSIK MED LILYPOND
=====================================


1. Installera Lilypond 2.11.0
----------------------------

* Numera finns "riktiga" installerare för Mac och Windows och Red Hat Linux.
  Det finns också en version som använder Autopackage; en universell
  Linux-installerare.
* Hämta installeraren för ditt system här:
  http://lilypond.org/web/install/#2.11
* Gör som du brukar för att installera.

OBS! Om du använder Mac OS 10.5 på en Intel-mac så måste du antingen använda
PowerPC-versionen av lilypond eller också kompilera själv. Jag rekommenderar
det senare. Lite hjälp i hur detta kan gå till finns 
[här](http://article.gmane.org/gmane.comp.gnu.lilypond.general/36471).


2. Installera och använda bagpipe.ly
------------------------------------

* Dessa instruktioner är skrivna för Windows. Om du kör något annat så får du
  själv lista ut vad som skiljer sig.
  
Skapa en katalog för musikfiler, t.ex. C:\Music och kopiera alla filer och
kataloger från bagpipe.zip till den nya katalogen. OBS lägg inte filerna i
Mina dokument eftersom en del av de program som behövs för Lilypond inte
tycker om sökvägar med blanksteg i.

Dubbelklicka på cheatsheet.ly. Detta skapar en PDF med alla specifika
säckpipe- kommandon, så du kan se hur du skriver t.ex. en crunluath a mach. Nu
ser du också om din installation fungerar som den ska.

OBS! När du dubbelklickat på en *.ly-fil så verkar det som inget händer. Detta
är normalt. Lilypond räknar och tänker en stund innan den skapar PDF-filen. Om
du kör en stor fil, t.ex. standard_settings.ly, så kan det ta upp till en
minut innan du ser att något händer.

**bagpipe.ly** är där alla säckpipespecifika kommandon och inställningar
finns. Titta gärna i filen för att se hur saker och ting fungerar. Om du
upptäcker gracenoter som saknas lägger du till dessa här.

**format.ly** anger rubrikformatet. Ändra här om du vill att rubrikerna ska se
ut på något annat sätt än Sven Axelssons standardformat.

**music.ly** är ett exempel på hur du genererar filer med musik från
notbiblioteket. För att det ska gå smidigt att sätta samman många låtar i
olika set så inkluderar inte varje låt själv bagpipe.ly och format.ly, utan
detta görs från en särskild fil som sen inkluderar en eller flera låtar.

**standard_settings.ly** är ytterligare ett sådant exempel. Det är början till
vår berömda bok med alla våra fantastiska arrangemang.

**_template.ly** är en mall du kan använda för att skriva nya låtar. Alla
låtfiler ska struktureras på detta sätt.

OBS igen: Om du vill skriva rubriker eller annan text som innehåller svenska
tecken (eller japanska, eller ryska) så måste du spara filen i formatet UTF-8.
Windows-användare kan använda Notepad till detta. Ni andra får själva hitta
ett lämpligt program.

**cheatsheet.ly** PDF:en och **bagpipe.ly** bör vara nog för att du ska förstå
hur säckpipenotationen fungerar. Du behöver säkert också läsa
Lilypond-dokumentationen som finns 
[här](http://lilypond.org/doc/v2.11/Documentation/).

Det var det hela.
